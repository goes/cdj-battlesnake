---
title: "Stap 1: Setup"
has_children: false
nav_order: 2
---

We gaan onze slang in python programmeren. Aangezien de BattleSnake servers je slang niet zomaar kunnen bereiken als alles op je eigen computer staat, gaan we alles in de cloud op [Replit](https://replit.com/){:target="_blank"} doen.  


# 1. Maak een Github account
We beginnen met een [Github](https://www.github.com){:target="_blank"} account.  
Als je die al hebt, spring dan naar stap 2 hieronder.  
  

Op GitHub bewaren en delen miljoenen programmeurs hun code.  
Met je GitHub gebruikersnaam kan je ook inloggen op _Battlesnake_ en _Replit_.

Surf dus naar [github.com](https://github.com/signup){:target="_blank"} en volg de stappen om een nieuw account aan te maken.

# 2. Log in op Replit
Op **Replit** gaan we onze slang maken.  
Je kan er je code aanpassen, maar ook laten draaien, zodat de BattleSnake servers jouw slang ook kunnen laten meespelen.

- Surf naar [replit.com](https://replit.com/login){:target="_blank"}
- Om in te loggen kies **Continue with github**
- Je komt op een pagina waar Replit vraagt of ze je kunnen laten inloggen met je Github account
- Kies nu **Authorize Replit Online IDE**
- Als alles goed is ben je nu ingelogd in Replit en zie je een tamelijk lege pagina


# 3 Een replit project

Maak een nieuw project aan in replit: 

__Title:__ Kies een naam voor je project  
__Template:__ Kies Python

![replit-project](/assets/images/02/replit-create-project.png)

Je hebt nu een project met 1 bestand onder __Files__ : __main.py__.  

Voeg onderstaande lijn code toe aan __main.py__ en klik op de __Run >__ knop bovenaan.  
Als alles goed zit dan zie je nu in de console rechts "Adder" verschijnen.  
```python
print("Adder")
```

![replit-project](/assets/images/02/replit-test.png)
